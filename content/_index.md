---
title: Društvo General Rudolf Maister Kranj
subtitle: Rudolf Maister - Vojanov
subtitle_two: Naprej
---
 
Bratje! V Triglavu ognji gore:  
žarki kresovi, krvavi plameni,  
kakor silni meči ognjeni,  
ki jih sami arhanglji vihte.

Bratje! Naša pomlad gre iz tal,  
bistra ko burja, močna ko val:  
v naša domovja se je zagnala,  
tmo’ razklala, sonce skovala,  
sonce – kralja Matjaža dan.

Bratje, v sedlo, vajeti v dlan:  
Drava nas zove, Jadran rjove,  
vranci naj skrešejo trde podkve,  
bratje – naprej!