---
title: "Volilna skupščina DGRM Kranj 24. 3. 2022" 
date: 2022-03-24T11:25:05-04:00
featured_image: "/images/dogodki/2022-03-24_volilna_skupscina/naslovna_slika_volilna_skupscina-2022-03-24.jpg"
draft: false
summary: "Člani Društva general Rudolf Maister Kranj so imeli 24. 3. 2022 v hotelu Elegans na Brdu letno in volilno skupščino."
---

Člani Društva general Rudolf Maister Kranj so imeli 24. 3. 2022 v hotelu Elegans na Brdu letno in volilno skupščino. 
Skupščino je začel in do izvolitve delovnih organov vodil predsednik društva mag. Janez Tavčar.

Skupščina je izvolila delovno predsedstvo, verifikacijsko komisijo in zapisnikarja. Delo delovnega predsedstva 
skupščine je vodil delovni predsednik dr. Iztok Purič, verifikacijsko komisijo Jože Kavčič, 
za zapisnikarico pa je bila izvoljena Lojzka Škerjanec. Verifikacijska komisija je ugotovila, da je na skupščini prisotnih več kot polovica članov društva, zato lahko veljavno 
sklepa. Na skupščini sta kot gosta sodelovala podžupan Občine Kranj Janez Černe in generalni sekretar Zveze društev 
generala Maistra Rudolf Pfajfar.

Predsednik društva je podal podrobno poročilo o delu društva v zadnjih treh letih, blagajničarka poročilo o 
prihodkih in odhodkih v letih 2020 in 2021 ter o tekočem stanju denarnih sredstev, predsednik nadzornega odbora 
pa je poročal, da pri nadzorih poslovanja društva nadzorni odbor ni ugotovil nepravilnosti. V razpravi o poročilih je 
sodelovalo več članov društva, ki so izpostavili nekatera odprta vprašanja, ki so zajeta v predlogu programa dela 
za letošnje leto. Vsa poročila so člani društva brez dopolnitev sprejeli, nato pa so soglasno razrešili 
predsednika društva, upravni odbor in nadzorni odbor.

Delovni predsednik je za tem predstavil kandidatno listo organov društva za nov mandat:
- za predsednika Roman Nahtigal,
- za upravni odbor Iztok Purič, Alojzija Škerjanec, Franci Rozman, Franci Jagodic, Jože Kavčič in Nataša Vehovec ter
- za nadzorni odbor Janez Tavčar, Mišo Burgar in Slavko Erzar.

Na predlagane kandidate člani društva niso imeli pripomb, zato so jih z javnim glasovanjem soglasno izvolili 
na predlagane funkcije v društvu za nov mandat. Po izvolitvi je novi predsednik društva predstavil program dela 
za letošnje leto z osrednjo nalogo vseh članov društva, da vsak pridobi najmanj enega novega člana. Predlagani 
program dela društva so člani soglasno sprejeli.

Skupščino sta pozdravila tudi oba gosta, podžupan Občine Kranj Janez Černe in generalni sekretar Zveze društev 
generala Maistra Rudolf Pfajfar, ki sta društvu zaželela, da še naprej skrbi predvsem za ohranjanje spomina 
na borce za severno mejo in generala Rudolfa Maistra, na partizanske borce in junake druge svetovne vojne 
ter na žrtve desetdnevne vojne in s tem povezanega domoljubja.

Na koncu skupščine se je delovni predsednik dr. Iztok Purič zahvalil dosedanjemu predsedniku društva za opravljeno 
delo v treh mandatih z željo, da še naprej po svojih močeh prispeva k uspešnemu delu društva.

Po končani skupščini so prisotni posedeli na terasi hotela Elegans ter poklepetali ob prigrizku in napitkih.

![](/images/dogodki/2022-03-24_volilna_skupscina/volilna_skupscina-2022-03-24_01.jpg " ")
*Nagovor Rudolfa Pfajfarja, generalnega sekretarja Zveze društev generala Maistra*

![](/images/dogodki/2022-03-24_volilna_skupscina/volilna_skupscina-2022-03-24_02.jpg " ")
*Janez Tavčar, dosedanji predsednik DGRM Kranj*

![](/images/dogodki/2022-03-24_volilna_skupscina/volilna_skupscina-2022-03-24_03.jpg " ")
*Delovni predsednik dr. Iztok Purič*

![](/images/dogodki/2022-03-24_volilna_skupscina/volilna_skupscina-2022-03-24_04.jpg " ")

![](/images/dogodki/2022-03-24_volilna_skupscina/volilna_skupscina-2022-03-24_05.jpg " ")