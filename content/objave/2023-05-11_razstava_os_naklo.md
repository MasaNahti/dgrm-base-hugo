---
title: "Razstava o Rudolfu Maistru in bojih za severno mejo na OŠ Naklo od 11. 4. do 25. 4. 2023" 
date: 2023-05-11T11:25:05-04:00
featured_image: "/images/dogodki/2023-05-11_razstava_os_naklo/2023-05-11_razstava_os_naklo_1.jpg"
draft: false
summary: "Od 11. aprila do 25. aprila 2023 je DGRM Kranj na Osnovni šoli Naklo postavil razstavo o življenju in delu generala Rudolfa Maistra ter bojih za severno mejo, ki jo je pripravila Zveza društev general Maister v sodelovanju z Vojaškim muzejem SV ..."
---

Od 11. aprila do 25. aprila 2023 je DGRM Kranj na Osnovni šoli Naklo postavil razstavo o življenju in delu generala Rudolfa Maistra ter bojih za severno mejo, ki jo je pripravila Zveza društev general Maister v sodelovanju z Vojaškim muzejem SV. 

Osnovno šolo Naklo smo za tokratno postavitev razstave izbrali na pobudo prizadevne mag. Marjete Šifrer, učiteljice zgodovine in ruščine na tej šoli.

Učenci, učitelji in priložnostni obiskovalci so si lahko na razstavi ogledali deset panojev, na katerih so predstavljeni življenje in delo generala Rudolfa Maistra ter njegova vloga v bojih za severno mejo in pri nastajanju slovenske države. Vsi devetošolci so o razstavi pri predmetu zgodovina pripravili delovne liste ter predstavitve po vseh devetih razredih.

Vsem devetošolcem (okoli 70) je o bojih za severno mejo eno šolsko uro predaval tudi upokojeni brigadir SV Janeza Kavar, član DGRM Kranj, veteran vojne za Slovenijo in dober poznavalec slovenske vojaške zgodovine. Predstavil jim je obdobje po prvi svetovni vojni, ko je nastala nova Država SHS in je bilo potrebno določiti tudi mejo z Avstrijo ter boje za severno mejo v Karavankah. 

O razstavi in generalu Rudolfu Maistru je učenka OŠ Naklo Estera Perko iz 9.b napisala:

»Te dni je na naši šoli postavljena razstava o Rudolfu Maistru. Namenjena je prav vsem, a devetošolci smo se v to temo še bolj poglobili, saj je tudi to ena izmed tem pri predmetu zgodovina v devetem razredu. V vsakem razredu je eden izmed učencev imel za govorni nastop predstavitev Rudolfa Maistra, ki je imel zelo pomembno vlogo pri določanju naših severnih mej. 

Rodil se je v Kamniku leta 1874. V svojih mladih letih se je šolal na gimnaziji, študiral pa na kadetski šoli. Tam je bil naslovljen za kadeta, ko pa so ga premestili v Celovec pa je dobil naslov poročnika. Pozneje je bil tudi častnik in stotnik. Rad je pisal tudi poezijo. Bil je zelo pomemben častnik in je bil rad vojak. Zelo se je zavzemal za interese slovenskega naroda. Pri 49 letih je šel že v pokoj in na koncu umrl zaradi pljučnice. Danes lahko vidimo njegov kip v Mariboru.     
V ponedeljek pa nam je na splošno o boju za slovenske meje razlagal Janez Kavar, ki pa prihaja iz vasi Križe. Zelo podrobno nam je razložil o še drugih Slovencih, ki so bili prav tako pomembni pri oblikovanju severne meje. Omenil je tudi goro Ljubelj, kjer je bila včasih cesta za v Avstrijo. Lojze Ude je bil eden izmed udeležencev društva in Zveze prostovoljcev za severno mejo. Prihajal pa je prav tako kot naš predavatelj iz vasi Križe. 

Devetošolci smo se ob tej razstavi naučili zavedati, koliko dela je bilo vloženega za take meje kot jih imamo Slovenci danes.« 


![](/images/dogodki/2023-05-11_razstava_os_naklo/2023-05-11_razstava_os_naklo_1.jpg " ")

![](/images/dogodki/2023-05-11_razstava_os_naklo/2023-05-11_razstava_os_naklo_2.jpg " ")

![](/images/dogodki/2023-05-11_razstava_os_naklo/2023-05-11_razstava_os_naklo_3.jpg " ")

![](/images/dogodki/2023-05-11_razstava_os_naklo/2023-05-11_razstava_os_naklo_4.jpg " ")

![](/images/dogodki/2023-05-11_razstava_os_naklo/2023-05-11_razstava_os_naklo_6.jpg " ")

![](/images/dogodki/2023-05-11_razstava_os_naklo/2023-05-11_razstava_os_naklo_7.jpg " ")