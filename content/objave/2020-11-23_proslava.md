---
title: "Proslava ob dnevu Rudolfa Maistra" 
date: 2020-11-23T11:25:05-04:00
featured_image: "/images/dogodki/2020-11-23_proslava/naslovna_slika_proslava-2020-11-23.jpg"
summary: "Državni praznik, dan Rudolfa Maistra, praznujemo v Sloveniji v spomin na njegov boj za severno slovensko mejo od leta 2005. Danes smo se mu na Maistrovem trgu v Kranju ob državnem prazniku poklonili tako, da sta predsednik Društva general Rudolf Maister Kranj mag. Janez Tavčar in župan MO Kranj g. Matjaž Rakovec v spremstvu nekaterih članov društva položila venec k njegovemu spomeniku. ..."
draft: false
---

**Državni praznik, dan Rudolfa Maistra, praznujemo v Sloveniji v spomin na njegov boj za severno slovensko mejo od leta 2005.**

23\. novembra 1918 je Rudolf Maister razorožil nemško varnostno stražo in jo razpustil. S tem pomembnim dejanjem, v katerem je sodelovala prva slovenska redna vojska v zgodovini, je uveljavil ljudsko voljo in dosegel, da je velik del štajerskega in koroškega slovenskega etničnega ozemlja pripojil slovenski oziroma jugoslovanski upravi.

V Kranju je Rudolf Maister preživel kar nekaj otroških in mladostnih let. Tu je končal osnovno šolo, ki jo je začel obiskovati v Mengšu, in gimnazijo. Že v kranjski gimnaziji je začel kazati tudi svojo nadarjenost za pesništvo in slikarstvo. V četrtem letniku je ustanovil in urejal *»Internos«*, rokopisni dijaški list, globoka pesniška čustva pa je največkrat objavljal pod psevdonimom Vojanov. Izdal je tudi dve pesniški zbirki - *Kitica mojih* in *Poezije*. 

Danes smo se mu na Maistrovem trgu v Kranju ob državnem prazniku poklonili tako, da sta predsednik Društva general Rudolf Maister Kranj mag. Janez Tavčar in župan MO Kranj g. Matjaž Rakovec v spremstvu nekaterih članov društva položila venec k njegovemu spomeniku. 

![](/images/dogodki/2020-11-23_proslava/proslava-2020-11-23_01.jpg " ")

![](/images/dogodki/2020-11-23_proslava/proslava-2020-11-23_02.jpg " ")

![](/images/dogodki/2020-11-23_proslava/proslava-2020-11-23_03.jpg " ")

![](/images/dogodki/2020-11-23_proslava/proslava-2020-11-23_04.jpg " ")

![](/images/dogodki/2020-11-23_proslava/proslava-2020-11-23_05.jpg " ")

![](/images/dogodki/2020-11-23_proslava/proslava-2020-11-23_06.jpg " ")

![](/images/dogodki/2020-11-23_proslava/proslava-2020-11-23_07.jpg " ")

![](/images/dogodki/2020-11-23_proslava/proslava-2020-11-23_08.jpg " ")