---
title: "Slavnostni koncerti ob praznovanju 75. obletnice Folklorne skupine Sava Kranj" 
date: 2024-12-07T12:00:00
featured_image: "/images/dogodki/2024-12-07_koncert_sava/2024-12-07_koncert_sava_naslovna.jpg"
draft: false
description: "Društvo general Rudolf Maister Kranj (DGRM Kranj) - Slavnostni koncerti ob praznovanju 75. obletnice Folklorne skupine Sava Kranj"
summary: "Folklorna skupina Sava Kranj je v Maistrovem letu 2024 praznovala 75. obletnico delovanja. S programom slavnostnega koncerta, ki so ga pripravili za ta jubilej, so se sprehodili ob naši severni in zahodni meji ter poklonili generalu Maistru ..."
---

Folklorna skupina Sava Kranj je v Maistrovem letu 2024 praznovala 75. obletnico delovanja. S programom slavnostnega koncerta, ki so ga pripravili za ta jubilej, so se sprehodili ob naši severni in zahodni meji ter poklonili generalu Maistru. Program koncerta so poimenovali »ZA MEJO«. Koncert so dvakrat izvedli 10. novembra pred polno dvorano v Prešernovem gledališču v Kranju, 7. decembra pa ob zaključku 35. Stražiškega kulturnega tedna pred polno dvorano Šmartinskega doma v Stražišču pri Kranju.

V uvodu je program na kratko predstavila predsednica KUD Sava in folkloristka Darja Eterovič. V programskem listu  koncerta je Tomaž Gantar, umetniški vodja Folklorne skupine Sava Kranj zapisal:

*»V letu, ki ga je Vlada Republike Slovenije razglasila za leto generala Rudolfa Maistra – velikega borca za mejo Slovenstva – se bomo v programu slavnostnega koncerta ob 75. letnici ustanovitve Folklorne skupine Sava Kranj sprehodili ob naši severni in zahodni meji slovenskega narodnostnega ozemlja.*

*Prekmurje je ob razpadu Avstro-ogrske monarhije spadalo pod madžarsko oblast. Po koncu prve svetovne vojne so ga osvobodili prav Maistrovi borci, tako so bili Prekmurci prvič v zgodovini združeni z matičnim narodom Slovencev v skupni novonastali državi jugoslovanskih narodov. Žal pa je po pariški mirovni konferenci leta 1919 Porabje – območje ob reki Rabi na tromeji med Slovenijo, Madžarsko in Avstrijo – ostalo Madžarski in še danes tam živi slovenska narodna manjšina.*

*General Maister je najbolj znan po svojem boju za našo severno mejo na Štajerskem in Koroškem. Po plebiscitu je velik del Koroške ostal pod Avstrijo in še danes se naši ljudje tam borijo za svoje narodnostne pravice – ohranjajo slovenski jezik, kulturo, predvsem pa svojo narodno pesem.*

*Manj znano je, da se je general Maister boril tudi za našo zahodno mejo – za slovensko Primorsko. Po prvi svetovni vojni je namreč vsa Primorska (in tudi večji del zahodne Slovenije do rapalske meje) pripadala Kraljevini Italiji in general Maister si je politično in vojaško prizadeval za pravico do združitve Primorcev z matičnim narodom.*

*Kljub boju generala Maistra in številnih Maistrovih borcev ZA MEJO Slovenstva, je velik del slovenskega narodnostnega ozemlja ostal ZA MEJO naše države – a še vedno ponosno živi!«*

Med posameznimi plesnimi in glasbenimi nastopi je povezovalec Jure Bohinec predstavil življenjsko pot in boj generala Rudolfa Maistra »ZA MEJO«. 

![](/images/dogodki/2024-12-07_koncert_sava/koncert_sava_1.png " ")  

Program slavnostnega koncerta je vseboval naslednje plesne in glasbene nastope:

![](/images/dogodki/2024-12-07_koncert_sava/koncert_sava_2.png " ")  

![](/images/dogodki/2024-12-07_koncert_sava/2024-12-07_koncert_sava_1.jpg " ")

![](/images/dogodki/2024-12-07_koncert_sava/2024-12-07_koncert_sava_2.jpg " ")  

![](/images/dogodki/2024-12-07_koncert_sava/2024-12-07_koncert_sava_3.jpg " ")  

![](/images/dogodki/2024-12-07_koncert_sava/2024-12-07_koncert_sava_4.jpg " ")  

![](/images/dogodki/2024-12-07_koncert_sava/2024-12-07_koncert_sava_5.jpg " ")  

![](/images/dogodki/2024-12-07_koncert_sava/2024-12-07_koncert_sava_6.jpg " ")  

![](/images/dogodki/2024-12-07_koncert_sava/2024-12-07_koncert_sava_7.jpg " ")  

![](/images/dogodki/2024-12-07_koncert_sava/2024-12-07_koncert_sava_8.jpg " ")  

![](/images/dogodki/2024-12-07_koncert_sava/2024-12-07_koncert_sava_9.jpg " ")  

![](/images/dogodki/2024-12-07_koncert_sava/2024-12-07_koncert_sava_10.jpg " ")  

![](/images/dogodki/2024-12-07_koncert_sava/2024-12-07_koncert_sava_11.jpg " ")  

![](/images/dogodki/2024-12-07_koncert_sava/2024-12-07_koncert_sava_12.jpg " ") 