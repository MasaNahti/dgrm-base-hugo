---
title: "26. julija 1934 je umrl general Rudolf Maister" 
date: 2023-07-26T11:25:05-04:00
featured_image: "/images/dogodki/2023-07-26_obletnica_smrti/2023-07-26_obletnica_smrti_1.jpg"
draft: false
summary: "V Mariboru so pripravili mrtvaški oder v veži mestnega magistrata, kjer se je od njega poslovilo več kot deset tisoč Mariborčanov in okoliških prebivalcev. ..."
---

26\. julija pred 89 leti je za posledicami kapi na Uncu pri Rakeku nenadoma umrl general Rudolf Maister.

![](/images/dogodki/2023-07-26_obletnica_smrti/2023-07-26_obletnica_smrti_1.jpg "")

27\. julija 1934 so ga pred njegovo hišo in na poti proti Ljubljani Notranjci in prebivalci vasi in krajev ob poti množično pospremili na njegovi zadnji poti. V Ljubljani je škof Rožman opravil pogrebne svečanosti, zapeli so mu pevci, v imenu Ljubljane pa se je od generala poslovil občinski svetnik dr. Fettich.

![](/images/dogodki/2023-07-26_obletnica_smrti/2023-07-26_obletnica_smrti_2.jpg "")

V Mariboru so pripravili mrtvaški oder v veži mestnega magistrata, kjer se je od njega poslovilo več kot deset tisoč Mariborčanov in okoliških prebivalcev. 28\. julija 1934 je pogrebni sprevod  šel z Glavnega trga po Pobreški cesti do pokopališča.

![](/images/dogodki/2023-07-26_obletnica_smrti/2023-07-26_obletnica_smrti_3.jpg "")

Topniško lafeto s krsto, na katero je bila položena generalova kapa in njegova sablja, je počastilo več kot petindvajset tisoč Mariborčanov in okoliških prebivalcev. 

![](/images/dogodki/2023-07-26_obletnica_smrti/2023-07-26_obletnica_smrti_4.jpg "")

To je bil največji pogreb v zgodovini Maribora.

![](/images/dogodki/2023-07-26_obletnica_smrti/2023-07-26_obletnica_smrti_5.jpg "")

Zveza društev generala Maistra je leta 1921 v sodelovanju z Ministrstvom za obrambo RS in Mestno občino Maribor v celoti prenovila družinsko grobnico na pobreškem pokopališču.

![](/images/dogodki/2023-07-26_obletnica_smrti/2023-07-26_obletnica_smrti_6.png "")

Dan smrti generala Rudolfa Maistra smo v DGRM Kranj tudi letos obeležili s prižiganjem sveče in položitvijo vrtnice na njegov doprsni kip na Maistrovem trgu v Kranju, Mestna občina Kranj pa je nanj položila lovorov venec.