---
title: "Spominska obeležja med Kranjem in Podkorenom, povezana z bojem za severno mejo" 
date: 2023-11-02T11:25:05-04:00
featured_image: "/images/dogodki/2023-11-02_spominska_obelezja/8_spominska_obelezja_2023-11-02.png"
draft: false
summary: " "
---

Seznam spominskih obeležij med Kranjem in Podkorenom, povezanih z bojem za severno mejo ([pdf](/Seznam_spominskih_obelezij.pdf))

**1**
![](/images/dogodki/2023-11-02_spominska_obelezja/1_spominska_obelezja_2023-11-02.png "")
Spominska plošča prostovoljcem borcem za severno mejo iz Kranja in okolice pri vhodu v Prešernovo gledališče v Kranju na Glavnem trgu 6, ki jo je 4. 7. 1976 odkril Občinski odbor ZPBSM 1918-19 Kranj (na seznamu enot nepremične kulturne dediščine Mestne občine Kranj, EŠD 400758, tip 5, kategorija 2, memorialna dediščina)

**2**
![](/images/dogodki/2023-11-02_spominska_obelezja/2_spominska_obelezja_2023-11-02.png "")
Doprsni kip Rudolfa Maistra, delo akademske kiparke Alenke Vidrgar na Maistrovem trgu 5 v Kranju, ki ga je ob prenovi trga 24. 6. 2002 odkrila MO Kranj (ni na seznamu enot nepremične kulturne dediščine Mestne občine Kranj).

**3**
![](/images/dogodki/2023-11-02_spominska_obelezja/3_spominska_obelezja_2023-11-02.png "")
Spominska plošča na rojstni hiši Lojzeta Udeta v Tržiču na Koroški cesti, ki jo je 17. 12. 1999 odkrila Lista brez politike občine Tržič (ni na seznamu enot nepremične kulturne dediščine Občine Tržič).

**4**
![](/images/dogodki/2023-11-02_spominska_obelezja/4_spominska_obelezja_2023-11-02.png "")
Spominska plošča Ljubeljski skupini borcev za severno mejo na Knjižnici dr. Toneta Pretnarja na Balosu 4 v Tržiču, ki so jo odkrili leta  1978 (na seznamu enot nepremične kulturne dediščine Občine Tržič, EŠD 5302, tip 5, kategorija 1, memorialna dediščina).

**5**
![](/images/dogodki/2023-11-02_spominska_obelezja/5_spominska_obelezja_2023-11-02.png "")
Spominska plošča dr Janku Brejcu na njegovi rojstni hiši v Brezjah pri Tržiču 6, ki so mu jo ob 20. obletnici samostojne Slovenije odkrili vaščani (ni na seznamu enot nepremične kulturne dediščine Občine Tržič).

**6**
![](/images/dogodki/2023-11-02_spominska_obelezja/6_spominska_obelezja_2023-11-02.png "")
Spominska plošča alpinski četi Rudolfa Badjure na radovljiški graščini na Linhartovem trgu 1 v Radovljici, 
ki so jo v marcu 1974 odkrili borci za severno mejo 1918-1919 (na seznamu enot nepremične kulturne dediščine Občine Radovljica, EŠD 420005, tip 5, kategorija 2, memorialna dediščina).

**7**
![](/images/dogodki/2023-11-02_spominska_obelezja/7_spominska_obelezja_2023-11-02.png "")
Kip Mihajla Pupina v Zaki na Bledu, ki ga je Sloveniji podarila Srbija, odkrila pa sta ga 9. 10. 2015 predsednika Slovenije in Srbije (ni na seznamu enot nepremične kulturne dediščine Občine Radovljica).

**8**
![](/images/dogodki/2023-11-02_spominska_obelezja/8_spominska_obelezja_2023-11-02.png "")
Spominska plošča dr. Mateju Potočniku na njegovi rojstni hiši na Cesti Ivana Cankarja 12 na Koroški Beli, Jesenice, ki so mu jo 7. septembra 1968 odkrili vaščani (na seznamu enot nepremične kulturne dediščine Občine Jesenice, EŠD 5379, tip 5, kategorija 1, memorialna dediščina).

**9**
![](/images/dogodki/2023-11-02_spominska_obelezja/9_spominska_obelezja_2023-11-02.png "")
Spominska plošča Janku Vilmanu, ki jo je na njegovi rojstni hiši na Cesti 1. maja 3, Jesenice odkrila Zveza prostovoljcev borcev za severno mejo 1918 – 1919. Nov lastnik hiše je prenovil fasado, spominske plošče pa še ni namestil na hišo (na seznamu enot nepremične kulturne dediščine Občine Jesenice, 
EŠD 5353, tip 5, kategorija 1, memorialna dediščina).

**10**
![](/images/dogodki/2023-11-02_spominska_obelezja/10_spominska_obelezja_2023-11-02.png "")
Spominska plošča alpinski, ljubeljski, dobrovoljski Šefmanovi četi, Jeseniškemu in Ljubeljskemu odredu na železniški postaji Jesenice, Cesta Maršala Tita 19, Jesenice, ki so jo v novembru 1973 odkrili prostovoljci borci za severno mejo Jesenic 1918-1919 (na seznamu enot nepremične kulturne dediščine Občine Jesenice, EŠD 5352, tip 5, kategorija 1, memorialna dediščina).

**11**
![](/images/dogodki/2023-11-02_spominska_obelezja/11_spominska_obelezja_2023-11-02.png "")
Rojstna hiša Karla Šefmana, Bezje 16, Kranjska Gora (na seznamu enot nepremične kulturne dediščine Občine Kranjska Gora, EŠD 5385, tip 2, kategorija 1, stavbna dediščina).

**12**
![](/images/dogodki/2023-11-02_spominska_obelezja/12_spominska_obelezja_2023-11-02.png "")
Spominska plošča Karlu Šefmanu na njegovi rojstni hiši v Kranjski Gori, Bezje 16, ki so jo odkrili 4. aprila 1983 (ni na seznamu enot nepremične kulturne dediščine Občine Kranjska Gora).

**13**
![](/images/dogodki/2023-11-02_spominska_obelezja/13_spominska_obelezja_2023-11-02.png "")
Spominska plošča borcem za severno mejo na hiši v Podkorenu 20, v kateri so se zbirali prostovoljci borci za severno mejo, ki so jo v novembru 1973 odkrili prostovoljci borci za severno mejo Jesenic 1918 – 191 (na seznamu enot nepremične kulturne dediščine Občine Kranjska gora, EŠD 5420, tip 5, kategorija 1, memorialna dediščina).