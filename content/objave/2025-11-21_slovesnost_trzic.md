---
title: "Tržič – slovesnost pri spominski plošči na Balosu" 
date: 2025-11-29T13:00:00
featured_image: "/images/dogodki/2025-11-21_slovesnost_trzic/2025-11-21_slovesnost_trzic_naslovna.jpg"
draft: false
description: "Društvo general Rudolf Maister Kranj (DGRM Kranj) - Tržič – slovesnost pri spominski plošči na Balosu"
summary: "V petek, 21. novembra popoldan je bila pred spominsko ploščo Lojzetu Udetu in njegovi ljubeljski skupini borcev za severno mejo na Knjižnici dr. Toneta Pretnarja v Tržiču slovesnost ..."
---

V petek, 21. novembra popoldan je bila pred spominsko ploščo Lojzetu Udetu in njegovi ljubeljski skupini borcev za severno mejo na Knjižnici dr. Toneta Pretnarja v Tržiču slovesnost, ki sta jo organizirala Občina Tržič in Združenje vojaških gornikov Slovenije. Slovesnosti smo se udeležili tudi predstavniki DGRM Kranj.

Povezovalka programa je bila Anja Kodele.

Na začetku slovesnosti sta venec na spominsko ploščo položila župan občine Tržič Peter Miklič in  podpredsednik ZVGS Matija Perko.

Župan je v uvodnem nagovoru pozdravil vse prisotne in izpostavil zgodovinsko pomembnost bojev za severno mejo. Tudi Lojzeta Udeta in njegove ljubeljske skupine borcev za severno mejo.

Po nagovoru župana je Janez Kavar, upokojeni brigadir SV in predsednik ZVGS spregovoril o dogodkih 14. novembra 1918, ko je nadporočnik Lojze Ude na prelaz Ljubelj popeljal skupino tržiških prostovoljcev. Z Ljubelja so pregnali posadko avstrijsko-nemškega Volkswehra in jih s streli v Brodeh, na avstrijski strani Ljubelja, pognali preko Drave pri Borovljah proti Celovcu.

Program slovesnosti je popestril pevski zbor ZVGS Gorščaki, ki je zapel dve pesmi.  

Povezovalka programa je slovesnost zaključila z besedami: 
»Spomini na temačno obdobje Slovencev naj nam služijo kot opomin, da se grozote ne ponovijo več. Pogum borcev naj nam služi kot vodilo, da se vse da premagati. Njihova močna volja naj nam bo v ponos, da smo tam, kjer smo danes in da cenimo svobodo, ki so nam jo priborili«.

![](/images/dogodki/2025-11-21_slovesnost_trzic/2025-11-21_slovesnost_trzic_1.jpg " ")
Pred Knjižnico dr. Toneta Pretnarja v Tržiču sta Občina Tržič in Združenje vojaških gornikov Slovenije organizirala slovesnost v spomin na Lojzeta Udeta in njegovo ljubeljsko skupino borcev za severno mejo

![](/images/dogodki/2025-11-21_slovesnost_trzic/2025-11-21_slovesnost_trzic_2.jpg " ")
Venec na spominsko ploščo sta položila župan občine Tržič Peter Miklič in  podpredsednik ZVGS Matija Perko

![](/images/dogodki/2025-11-21_slovesnost_trzic/2025-11-21_slovesnost_trzic_3.jpg " ")
Po kratkem nagovoru župana je Janez Kavar, upokojeni brigadir SV in predsednik ZVGS spregovoril o Lojzetu Udetu in dogodkih 14. novembra 1918 

![](/images/dogodki/2025-11-21_slovesnost_trzic/2025-11-21_slovesnost_trzic_4.jpg " ")
Povezovalka programa je bila Anja Kodele, v programu slovesnosti pa je nastopil tudi pevski zbor ZVGS, ki je zapel dve pesmi