---
title: "Razstava o zgodovinskih dogodkih in dejanjih Rudolfa Maistra na OŠ Križe od 26. 9. do 7. 10. 2022" 
date: 2022-10-17T11:25:05-04:00
featured_image: "/images/dogodki/2022-10-17_razstava_os_krize/os_krize_1.jpg"
draft: false
description: "Društvo general Rudolf Maister Kranj (DGRM Kranj) - razstava OŠ Križe"
summary: "V dneh od 26. septembra do 7. oktobra 2022 smo v Osnovni šoli Križe gostili razstavo o generalu Rudolfu Maistru v sodelovanju z Društvom generala Rudolfa Maistra Kranj. Potujočo razstavo je pripravila Zveza društev generala Maistra Ljubljana. "
---

V dneh od 26. septembra do 7. oktobra 2022 smo v Osnovni šoli Križe gostili razstavo o generalu Rudolfu Maistru v sodelovanju z Društvom general Rudolf Maister Kranj. Potujočo razstavo je pripravila Zveza društev general Maister Ljubljana. 

Namen razstave je spoznavanje nastajanja samostojne države Slovenije, h kateri je general Maister dal zelo velik prispevek. Naša šola je bila za postavitev razstave izbrana na predlog g. Janeza Kavarja, ker so Križe rojstni kraj Lojzeta Udeta st., pravnika in zgodovinarja, ki se je leta 1918 ob razpadanju Avstro-Ogrske tudi pridružil Maistrovim borcem in pomembno sodeloval v bojih za slovensko severno mejo.  

Učenci, učitelji in tudi zunanji obiskovalci smo si lahko ogledali deset panojev, ki so predstavljali življenje in dosežke generala Rudolfa Maistra. 

Razstavo je obogatilo tudi predavanje g. Janeza Kavarja, domačina, veterana vojne za Slovenijo in poznavalca slovenske vojaške zgodovine. Devetošolcem je predstavil obdobje po prvi svetovni vojni, ko je nastajala nova Država SHS in je bilo potrebno določiti mejo z Avstrijo. Pri tem so bila pomembna domoljubna in odločna dejanja Rudolfa Maistra, ki so zagotovila, da je Maribor in slovensko Podravje ostalo slovensko in da državna meja poteka po etnični meji. 

*mag. Andreja Polanšek, učiteljica zgodovine v OŠ Križe*

![](/images/dogodki/2022-10-17_razstava_os_krize/os_krize_1.jpg " ")

![](/images/dogodki/2022-10-17_razstava_os_krize/os_krize_2.jpg " ")

![](/images/dogodki/2022-10-17_razstava_os_krize/os_krize_3.jpg " ")

![](/images/dogodki/2022-10-17_razstava_os_krize/os_krize_4.jpg " ")

![](/images/dogodki/2022-10-17_razstava_os_krize/Trzican_nov22.jpg " ")
*Tržičan*, november 2022 