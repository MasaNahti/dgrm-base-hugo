---
title: "Razstava o Rudolfu Maistru in bojih za severno mejo ter predavanje na OŠ Orehek v Kranju" 
date: 2024-04-13T12:00:00
featured_image: "/images/dogodki/2024-04-14_razstava_os_orehek/2024-04-14_razstava_os_orehek_naslovna.jpg"
draft: false
summary: "Od 3. do 12. aprila 2024 je Društvo general Rudolf Maister Kranj na Osnovni šoli Orehek postavilo razstavo Zveze društev general Maister o življenju in delu generala Rudolfa Maistra ter o bojih za severno mejo ..."
---

Od 3. do 12. aprila 2024 je Društvo general Rudolf Maister Kranj na Osnovni šoli Orehek postavilo razstavo Zveze društev general Maister o življenju in delu generala Rudolfa Maistra ter o bojih za severno mejo.

Učenci, učitelji in priložnostni obiskovalci so se z ogledom razstave lahko seznanili z življenjem in delom generala Rudolfa Maistra ter z njegovo vlogo v bojih za severno mejo po razpadu Avstro-ogrske monarhije in pri nastajanju slovenske države. Učiteljica zgodovine, profesorica Irena Hočevar je z ostalimi učitelji oglede razstave po razredih organizirala tako, da so morali tudi učenci nižjih razredov z ogledom razstave poiskati odgovore na posamezna vprašanja povezana z generalom Rudolfom Maistrom in z boji za severno mejo. 

Trem razredom devetošolcev je 5. aprila eno šolsko uro o bojih za severno mejo s poudarkom na boje v Karavankah predaval tudi upokojeni brigadir Slovenske vojske Janez Kavar, član DGRM Kranj, veteran vojne za Slovenijo in zelo dober poznavalec slovenske vojaške zgodovine. Učencem je s prosojnicami nazorno predstavil obdobje, ko je nastala Država SHS in kasneje Kraljevina Jugoslavija, ko je bilo potrebno po končani prvi svetovni vojni in razpadu Avstro-ogrske monarhije določiti meje med novonastalimi državami, apetite Italije in Avstrije po slovenskem ozemlju ter boje za severno mejo, pariško mirovno konferenco in koroški plebiscit.   

![](/images/dogodki/2024-04-14_razstava_os_orehek/2024-04-14_razstava_os_orehek_1.jpg " ")

![](/images/dogodki/2024-04-14_razstava_os_orehek/2024-04-14_razstava_os_orehek_2.jpg " ")  
Vsebino predavanja je devetošolcem predstavila učiteljica zgodovine Irena Hočevar, ki je tudi  predstavila ... 

![](/images/dogodki/2024-04-14_razstava_os_orehek/2024-04-14_razstava_os_orehek_4.jpg " ")  
... predavatelja upokojenega brigadirja Slovenske vojske Janeza Kavarja, člana DGRM Kranj, veterana vojne za Slovenijo in zelo dobega poznavalca slovenske vojaške zgodovine. 

![](/images/dogodki/2024-04-14_razstava_os_orehek/2024-04-14_razstava_os_orehek_3.jpg " ")  
Janez Kavar je trem razredom devetošolcev v eni šolski uri predstavil boje za severno mejo v letih 1918-1919 s poudarkom na boje v Karavankah.

![](/images/dogodki/2024-04-14_razstava_os_orehek/2024-04-14_razstava_os_orehek_5.jpg " ")  
Devetošolci so predavanje in vsebine na prosojnicah spremljali zelo pozorno in se predavatelju za predstavljene vsebine na koncu zahvalili z velikim aplavzom.