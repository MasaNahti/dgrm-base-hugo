---
title: "26. julij - dan smrti generala Maistra" 
date: 2022-07-26T11:25:05-04:00
featured_image: "/images/dogodki/2022-07-26_dan_smrti_gm/dan_smrti-2022-07-26_02.jpg"
draft: false
summary: "Dan smrti generala Maistra smo v DGRM Kranj obeležili s prižiganjem sveče in položitvijo šopka pri njegovem doprsnem kipu na Maistrovem trgu v Kranju, Mestna občina Kranj pa je pod kip položila lovorov venec."
---

![](/images/dogodki/2022-07-26_dan_smrti_gm/dan_smrti-2022-07-26_01.jpg " ")

Generala Rudolfa Maistra je na Uncu pri Rakeku zadela kap in za njenimi posledicami je 26. julija 1934 umrl. Ob prevozu njegovih posmrtnih ostankov z Unca v Maribor se je v Ljubljani in Celju poklonila velika množica ljudi. V Mariboru so pripravili mrtvaški oder v veži mestnega magistrata, kjer so se od njega poslovili tisoči Mariborčanov in okoliških prebivalcev. 28. julija 1934 so generala Maistra z velikimi častmi pokopali na pobreškem pokopališču v Mariboru, kjer je njegov grob. Pogrebni sprevod je odšel z Glavnega trga čez Stari most, po Tržaški in Pobreški cesti do pokopališča.

![](/images/dogodki/2022-07-26_dan_smrti_gm/dan_smrti-2022-07-26_02.jpg " ")

Leta 2021 je Zveza društev generala Maistra družinsko grobnico na pobreškem pokopališču prenovila.

![](/images/dogodki/2022-07-26_dan_smrti_gm/dan_smrti-2022-07-26_03.jpg " ")

Dan smrti generala Maistra smo v DGRM Kranj obeležili s prižiganjem sveče in položitvijo šopka pri njegovem doprsnem kipu na Maistrovem trgu v Kranju, Mestna občina Kranj pa je pod kip položila lovorov venec.
