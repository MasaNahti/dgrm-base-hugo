---
title: "Razstava o Rudolfu Maistru in predavanje o bojih za severno mejo v Karavankah na OŠ Bistrica pri Tržiču" 
date: 2024-04-22T01:00:00
featured_image: "/images/dogodki/2024-04-22-razstava_os_bistrica_pri_trzicu/2024-04-22_razstava_os_bistrica_pri_trzicu_naslovna.jpg"
draft: false
summary: "Od 12. do 22. aprila 2024 je Društvo general Rudolf Maister Kranj na Osnovni šoli Bistrica pri Tržiču postavilo razstavo Zveze društev general Maister o življenju in delu generala Rudolfa Maistra ..."
---

Od 12. do 22. aprila 2024 je Društvo general Rudolf Maister Kranj na Osnovni šoli Bistrica pri Tržiču postavilo razstavo Zveze društev general Maister o življenju in delu generala Rudolfa Maistra.
Učenci in učitelji so se z ogledom razstave lahko seznanili z življenjem in delom generala Rudolfa Maistra ter z njegovo vlogo v bojih za severno mejo po razpadu Avstro-ogrske monarhije in pri nastajanju slovenske države. 
Dvema razredoma devetošolcev je 19. aprila eno šolsko uro o bojih za severno mejo v Karavankah predaval član DGRM Kranj Janez Kavar, upokojeni brigadir Slovenske vojske  in veteran vojne za Slovenijo. 
Učencem je v predavanju in s prosojnicami predstavil obdobje, ko je nastala Država SHS in kasneje Kraljevina Jugoslavija, ko je bilo potrebno po končani prvi svetovni vojni in razpadu Avstro-ogrske monarhije določiti meje med novonastalimi državami, apetite Italije in Avstrije po slovenskem ozemlju, boje za severno mejo in glavne nosilce teh bojev v Karavankah, pariško mirovno konferenco in rezultate koroškega plebiscita.  

![](/images/dogodki/2024-04-22-razstava_os_bistrica_pri_trzicu/2024-04-22_razstava_os_bistrica_pri_trzicu_1.jpg " ")  
*Predavanje o bojih za severno mejo v Karavankah smo organizirali za dva razreda devetošolcev*

![](/images/dogodki/2024-04-22-razstava_os_bistrica_pri_trzicu/2024-04-22_razstava_os_bistrica_pri_trzicu_2.jpg " ")  
*V eni šolski uri  je Janez Kavar učencem predstavil boje za severno mejo v Karavankah, nosilce teh bojev z Gorenjske v letih 1918-1919, apetite Italije in Avstrije po slovenskem ozemlju, pariško mirovno konferenco in rezultate koroškega plebiscita*

![](/images/dogodki/2024-04-22-razstava_os_bistrica_pri_trzicu/2024-04-22_razstava_os_bistrica_pri_trzicu_3.jpg " ")  
*Učenci so pozorno spremljali predavanje in predstavljene vsebine na prosojnicah*

![](/images/dogodki/2024-04-22-razstava_os_bistrica_pri_trzicu/2024-04-22_razstava_os_bistrica_pri_trzicu_4.jpg " ")  
*Na koncu predavanja so se učenci predavatelju z aplavzom zahvalili za predstavljene vsebine*
