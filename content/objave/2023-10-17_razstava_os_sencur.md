---
title: "Razstava o Rudolfu Maistru in bojih za severno mejo na OŠ Šenčur od 17. do 27. oktobra 2023" 
date: 2023-10-17T11:25:05-04:00
featured_image: "/images/dogodki/2023-10-17_razstava_os_sencur/1_razstava_os_sencur_2023-10-17.jpg"
draft: false
description: "Društvo general Rudolf Maister Kranj (DGRM Kranj) - razstava OŠ Šenčur"
summary: "Od 17. do 27. oktobra 2023 je DGRM Kranj na Osnovni šoli Šenčur postavilo razstavo Zveze društev general Maister o življenju in delu generala Rudolfa Maistra ter bojih za severno mejo ... "
---
Tekst: Roman Nahtigal

Od 17. do 27. oktobra 2023 je DGRM Kranj na Osnovni šoli Šenčur postavilo razstavo Zveze društev general Maister o življenju in delu generala Rudolfa Maistra ter bojih za severno mejo.

Učenci, učitelji in priložnostni obiskovalci, zadnji dan pa tudi starši devetošolcev, so se na razstavi lahko seznanili z življenjem in delom generala Rudolfa Maistra ter z njegovo vlogo v bojih za severno mejo in pri nastajanju slovenske države.

![](/images/dogodki/2023-10-17_razstava_os_sencur/1_razstava_os_sencur_2023-10-17.jpg " ")  
*Razstavo so si ogledali poleg devetošolcev tudi učenci nižjih razredov v prvem nadstropju šole. (foto: Boštjan Gradišar)*

Pri predmetu zgodovina je o vsebini razstave za devetošolce učitelj zgodovine Boštjan Gradišar izdelal učne liste, ki so jih morali učenci rešiti in dopolniti z odgovori. Štiri učence, ki so dosegli najboljši rezultat, je DGRM Kranj nagradilo s knjigo »Stražarji Karavank« in z Maistrovo značko ZDGM.

Vsem devetošolcem in enemu osmemu razredu (okoli 80) je o bojih za severno mejo na Gorenjskem eno šolsko uro 24. oktobra v šenčurski telovadnici predaval tudi upokojeni brigadir SV Janeza Kavar, član DGRM Kranj, veteran vojne za Slovenijo in dober poznavalec slovenske vojaške zgodovine.

S prosojnicami jim je predstavil obdobje po prvi svetovni vojni, ko je nastala nova Država SHS in ko je bilo potrebno določiti tudi mejo z Avstrijo, predvsem pa boje za severno mejo na Karavankah.

![](/images/dogodki/2023-10-17_razstava_os_sencur/2_razstava_os_sencur_2023-10-17.png " ")  
*Predavanje devetošolcem in enemu osmemu razredu je bilo v prostorni šenčurski telovadnici. (foto: Roman Nahtigal)*

![](/images/dogodki/2023-10-17_razstava_os_sencur/3_razstava_os_sencur_2023-10-17.png " ")  
*Obdobje po prvi svetovni vojni, ko je nastala nova Država SHS in ko je bilo potrebno določiti tudi mejo z Avstrijo, predvsem pa boje za severno mejo na Karavankah, je učencem na prosojnicah predstavil upokojeni brigadir SV Janez Kavar. (foto: Roman Nahtigal)*

