---
title: "Proslava ob 150-letnici rojstva in 90-letnici smrti generala Rudolfa Maistra " 
date: 2024-03-29T12:00:00
featured_image: "/images/dogodki/2024-03-29_proslava/naslovna_proslava_2024-03-29.jpg"
draft: false
description: "Društvo general Rudolf Maister Kranj (DGRM Kranj) - slovesnost ob smrti Rudolfa Maistra 2024"
summary: "Gimnazija Kranj je 29. marca 2024 ob 150-letnici rojstva in 90-letnici smrti pri Maistrovem spomeniku na Maistrovem trgu v Kranju pripravila slovesnost, s katero se je poklonila Rudolfu Maistru, svojemu dijaku in velikemu Slovencu ..."
---

Gimnazija Kranj je 29. marca 2024 ob 150-letnici rojstva in 90-letnici smrti pri Maistrovem spomeniku na Maistrovem trgu v Kranju pripravila slovesnost, s katero se je poklonila Rudolfu Maistru, svojemu dijaku in velikemu Slovencu.

![](/images/dogodki/2024-03-29_proslava/1_proslava_2024-03-29.jpg " ")

Slovesnosti so se udeležili dijaki in učitelji Gimnazije Kranj, člani Društva general Rudolf Maister Kranj, povabljeni in drugi. 

![](/images/dogodki/2024-03-29_proslava/2_proslava_2024-03-29.jpg " ")

![](/images/dogodki/2024-03-29_proslava/3_proslava_2024-03-29.jpg " ")

Vse navzoče je v imenu Mestne občine Kranj pozdravil in nagovoril Janez Černe, podžupan.

![](/images/dogodki/2024-03-29_proslava/4_proslava_2024-03-29.jpg " ")

Slavnostni govornik je bil znanstveni sodelavec SAZU-ja in docent na Oddeleku za zgodovino Filozofske fakultete v Univerze v Mariboru dr. Gregor Antoličič, velik poznavalec Rudolfa Maistra. Njegovo raziskovalno delo se osredotoča na obdobje prve svetovne vojne in zadnja desetletja obstoja habsburške monarhije. Pri tem posebno pozornost posveča notranjepolitičnim in zunanjepolitičnim dejavnikom, ki so zaznamovali obdobje konca 19. in začetka 20. stoletja. 

![](/images/dogodki/2024-03-29_proslava/5_proslava_2024-03-29.jpg " ")

Kranjski gimnazijci so v kulturnem programu slovesnosti z glasbenimi točkami in recitacijami počastili spomin na Rudolfa Maistra. 

![](/images/dogodki/2024-03-29_proslava/6_proslava_2024-03-29.jpg " ")

![](/images/dogodki/2024-03-29_proslava/7_proslava_2024-03-29.jpg " ")

Gimnazija Kranj ima na svoji spletni strani o Rudolfu Maistru med drugim zapisano:  
**»Pogumna, nenavadna, karizmatična, neustrašna ..., takšna naj bi bila Maistrova pot. Takšen je bil general in pesnik Rudolf Maister. Rodil se je 29. marca 1874 in umrl 26. julija 1934. Bil je bibliofil, kulturnik in pesnik; Slovenci pa se ga prav gotovo najbolj spominjamo po njegovi močni volji ter odločnem boju za slovensko severno mejo. Gimnazijo Kranj (nižja gimnazija) je obiskoval od leta 1885 do leta 1890.«**