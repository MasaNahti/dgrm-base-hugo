---
title: 'O Društvu general Rudolf Maister Kranj'
description: DGRM Kranj
---

Društvo general Rudolf Maister Kranj (DGRM Kranj) je pravna oseba zasebnega prava, ki združuje pravne in fizične osebe, potomce Maistrovih borcev, domoljube ter šole in druge ustanove, ki negujejo spomin na zgodovinsko vlogo  generala Maistra in borcev za severno mejo. 

General Maister in borci  za severno mejo so po koncu prve svetovne vojne od novembra 1918 do junija 1919 z akcijami, odločnostjo in hrabrostjo ohranili slovensko narodno ozemlje predvsem pred apetiti s severa.

Društvo deluje na kulturnem in izobraževalnem področju za ohranjanje  spomina in ustrezno vrednotenje pomena  teh junaških in domoljubnih dejanj.

DGRM Kranj je bilo ustanovljeno leta 2010. Vključeno je v Zvezo društev general Maister, ki v Sloveniji  združuje že 28 društev. V DGRM Kranj je trenutno vključenih 36 članov in članic predvsem iz MO Kranj. V svoje vrste želimo pridobiti še več članov tudi iz drugih občin okoli MO Kranj in iz občine Tržič, da bomo okrepili pomen in širili domoljubje na širšem območju. 

Osnovni namen delovanja društva je, da skrbi za razumevanje in ustrezno obravnavanje zgodovinskih dogodkov pri nastajanju naše države, kar slovenskemu narodu na dolgi rok lahko zagotavlja svobodo, varnost in blaginjo.

**V društvo vabimo vse zainteresirane, da se nam pridružite in obogatite naše delo.** Za pristop k društvu izpolnite [pristopno izjavo](/drugi-dokumenti-drustva/Pristopna_izjava_v_Drustvo_general_Maister_Kranj.pdf) in jo pošljite na naslov Društvo general Rudolf Maister, Predoslje 39, 4000 Kranj ali pa jo skenirajte in datoteko pošljite po e-pošti na naslov roman.nahtigal@siol.net. **V letu vstopa** v društvo **za nove člane ni članarine**, ki je od letos 15€. Vsak član od vstopa dalje prejema na domači naslov **glasilo “Maistrov glas”**, ki ga izdaja Zveza društev general Maister. Društvo vsakemu novemu članu **podari tudi knjigo** “Stražarji Karavank – Lojze Ude in boji za severno mejo”. Knjigo smo izdali v letu 2018 v nakladi 1000 izvodov ob stoti obletnici bojev za severno mejo. Lahko si jo ogledate in prebirate tudi na tej spletni strani pod zavihkom *Stražarji Karavank*.